אני הוא גדליה רבע איש
אבל אני שמח
אין לי בית יש לי כביש
מעל הכביש ירח
כל אחד יש לו מאה
ולשני מאתיים
ולי פאה ועוד פאה
יחד פאותיים

ודי סחבתי כבר שקים
רצתי הנה שמה
פניי רוצים למרחקים
אני רוצה הימה
כי העולם גדול גדול"
אפשר לראות בו את הכל
אציץ בו פעם ושנייה
ושוטי שוטי אונייה

אקח איתי עגבניה
סידור קטן ופיתה
מעל סיפון האונייה
למרחקים אביטה
אמריקה היא פה משמאל
ומימין אוסטרליה
ניגש הקברניט לשאול
לאן נוסע גדליה
ואנוכי עונה אדון
כל המקומות יפים הם
זה עולמו של אל עליון
וכל בניו אחים הם
כי העולם גדול גדול
אפשר לראות בו את הכל
את הערים והשווקים
את עשרת השבטים
את שור הבר של המשיח
לוויתן נחש בריח
אציץ בו פעם ושנייה
ושוטי שוטי אונייה
כי העולם גדול יא אבא
מקום לכולם שם י אבא
אציץ בו פעם ושנייה
ושוטי שוטי אונייה