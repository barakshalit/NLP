
דום מעל למדורתנו
מכחילה כיפת שמיים
חרש נם בקצה האופק
צל חומות ירושלים
מדריכי שייח אבן עלי
צאצא רוזני ערב
מסתכל בצבא שמיים
ובודק בכוכביו.

אי שם בתוך הלב עיר שלום עיר שלום
אי שם בתוך הלב עיר שלום

שקט מוות מפחידני
לי נדמה כי שם בגיא
קול לא קול גונח חרש
ומגיע לאוזני
הס! אי שם בלב החושך
נשמעה המיית פי נבל
מיתרים מרי הנפש
משיחים תוגה ואבל.

אי שם בתוך הלב עיר שלום עיר שלום
אי שם בתוך הלב עיר שלום

שייח הבט הגד לי מה זה
הוא הקיץ ולא ענה לי
חיל יראה פתאום הכריע
את ברכיו של אבן עלי
ואכרע בהסח דעת
גם אני על יד השייח
עד הימוג עם הד הבכי
זיו הצלם הדועך.

אי שם בתוך הלב עיר שלום עיר שלום
אי שם בתוך הלב עיר שלום
עיר שלום קוראים מקדם
לדמות הלבנה
יש אומרים נשמע מפיה
שיר קינה מדי שנה