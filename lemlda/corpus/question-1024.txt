
	    שאלה - שינויים ניווניים שנצפו במיפוי עצמות
	

             אני בן 79. להלן ממצאים של  בדיקת מיפוי עצמות שנעשתה בגלל כאבים במפרק הירך: 
 
 קיימת קליטה מוגברת במדור המדיאלי בפרק הברך מימין, 
 מעט מוגברת דיפוזית בפרק הירך מימין ואי-סדירות בקליטה
 בעמוד השדרה בעיקר בע'ש מותני. 
 סיכום: הנ'ל ככל הנראה על רקע שינויים ניווניים. 
 
 אבקש הסבר של הממצאים, ואם אפשד גם את פירוש המילים הלועזיות, כדי שאבין במה מדובר בפגישתי הקרובה עם הרופא האורתופד שהפנה אותי לבדיקה.  
    
<EXPERT>

 
 מטרת בדיקת המיפוי, בין היתר, היא לנסות לאפיין את מיקום התהליך הפתולוגי ולאפיין את תבנית הקליטה. אזורים שנראית בהם קליטה במיפוי הם לרוב אזורים שבהם מתקיים תהליך בניית עצם או תהליך דלקתי כלשהו. על תנאי זה עונים מצבים דלקתיים, זיהומיים, גידוליים ומחלות מטבוליות שונות. במקרים רבים נגרמת קליטה על ידי שינויים ניווניים המתרחשים בחלק גדול מן האוכלוסייה המבוגרת, והגורמים למצב דמוי דלקת, שמרכזו במשטחים הסחוסיים במפרקים. 
 
 אם הממצאים המתוארים מקורם אכן בשינויים ניווניים, האורתופד יפנה אותך לטיפולים מתאימים, בהתאם לבעיות שמהן אתה סובל. 
 
 בהצלחה, 
 
 ד'ר רונן בלכר - אינפומד




</EXPERT>