
	    שאלה - גורמי סיכון לסרטן הלוע
	

             חליתי בסרטן הלוע בפעם השניה בתוך 5 שנים. האם יש קשר לעבודה בסביבה מאובקת, לא נקיה ולא מאווררת? והאם יש מומחה שיכול לומר זאת בוודאות? והאם ישנם מחקרים בנושא זה?  
    
<EXPERT>

 
 
 ראשית, אתחיל מכך שלא תמיד ניתן למצוא את הסיבה לסרטן בלוע (סרטן הלוע, חלל הפה - Oral Cancer) ולמחלות הסרטן בכלל. מחקרים רבים בנושא מראים על מספר גורמי סיכון: 
 
  טבק - בכל הצורות והסוגים (עישון, לעיסה, סיגר, סיגריות, מקטרת). 
 
  אלכוהול - הסיכויים עולים ככל שצריכת האלכוהול גדולה יותר. שילוב של אלכוהול וסיגריות מעלה באופן משמעותי את הסיכויים. 
 
  חשיפה לשמש - גורמת לסרטן בשפתיים. 
 
  היסטוריה של סרטן באזור הראש או הצוואר מעלה את הסיכויים לחלות שוב בסרטן באזורים אלו. 
 
  ישנם מחקרים שמשייכים אכילת פירות וירקות להפחתת הסיכוי לחלות בסרטן הלוע. 
 
 לא הצלחתי למצוא קישורים או מחקרים העוסקים בהקשר הסביבתי ובזיהום האוויר לסרטן מסוג זה. אך כידוע, לזיהום הסביבתי בו אנו חיים יש השפעה מאוד גדולה על הבריאות שלנו, והזיהום בהחלט מעלה את הסיכוי לחלות במחלות שונות. 
 
 בברכה, 
 
 ד'ר נעמה ורבין - אינפומד




</EXPERT>