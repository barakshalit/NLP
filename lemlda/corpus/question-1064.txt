
	    שאלה - ריבוי גזים
	

            אני בת 55. יש לי גזים פנימיים שלא יוצאים החוצה. לא נעים לי להיות ליד אנשים, שומעים רעש נוראי ואני במצב של חוסר נעימות. אפילו במשרד, כששקט, מהחדר השני אפשר לשמוע את קשקושי הבטן. מה אני יכולה לעשות? למה זה קורה? האם אני צריכה לאכול משהו שישקיט את הרעש?
    
<EXPERT>
		לפי התיאור שלך, מדובר ברעשי תנועתיות המעי - פריסטלטיקה. רעש זה נוצר כתוצאה מערבול המזון המעוכל בגזים שישנם במעי, וככל שתנועתיות המעיים נמרצת יותר, כך מתחזק הרעש. 

ישנם כמה מצבים שבהם הפריסטלטיקה ערה במיוחד, אירועים חדים כגון דלקות מעי דק (גסטרואנטריטיס) או חסימה חלקית או מלאה של המעי; ואירועים כרוניים כגון תגובה למוצרי חלב אצל אנשים רגישים, או לעיתים במצב של תסמונת המעי הרגיז. לפי התיאור לא מדובר אצלך במצב חד אלא במצב כרוני, ועל מנת לברר את סיבתו המדוייקת, אני ממליץ לך לפנות לרופא המשפחה או לרופא גסטרואנטרולוג.



בברכה,

ד'ר נחום ורבין

מומחה לכירורגיה כללית
		


</EXPERT>