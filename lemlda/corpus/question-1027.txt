
	    שאלה - וריקוצלה ואי-פיריון
	

             אני בן 31, סובל מבעיית אי-פוריות. עשיתי כבר את כל הבדיקות, ולהלן תוצאות  בדיקות זרע ואשכים: 
 
 אחרי סרכוז מהיר בפלט נמצאו 10 זרעונים ללא תנועה. 
 
 שני האשכים בגודל תקין, בעלי מרקם אחיד ונצפתה זרימה עורקית. 
 אין עדות להידרוצלה. 
 משמאל נצפה וריקוצלה בינוני ללא ריפלוקס במאמץ. מילוי רק בעמידה. 
 כמו כן יש כאבים באשך השמאלי. 
 
 רציתי לדעת מה זה אומר, ואם אני צריך לעבור ניתוח וריקוצלה.  
    
<EXPERT>

 
 אתה מתאר מצב של בדיקות זרע לא תקינות בנוכחות של וריקוצלה. מחקרים רבים לא מצאו שוני בתוצאות בין כל השיטות הידועות לטיפול בווריקוצלה, וכל השיטות המקובלות לטיפול בווריקוצלה נחשבות לבטוחות ולא מסוכנות. השנה התפרסם מאמר המתאר מחקר שבו נבדקו ונסקרו רק מאמרים איכותיים ביותר שניתן להשוות את תוצאותיהם (מכון קוקראן 2009), ולא נמצא שיפור משמעותי בהעלאת שיעור הפריון בכל המטופלים ובכל השיטות לעומת קבוצת ביקורת של גברים עם וריקוצלה שלא טופלה כלל. 
 
 אולם ישנם גם מאמרים אחרים שכן הראו תועלת בתיקון של וריקוצלה אצל גברים עם אי-פיריון, כך שאפשר להמליץ על טיפול בווריקוצלה כאשר בדיקות הזרע אינן תקינות. 
 
 חשוב להדגיש שישנן אפשרויות אחרות להשגת פריון גם אם בדיקות הזרע אינן תקינות, כגון הפריה חוץ- גופית. 
 
 בכל מקרה, אני ממליץ לך להיועץ עם הרופא המטפל. 
 
 בהצלחה 
 
 ד'ר יעקב אולך - אינפומד




</EXPERT>