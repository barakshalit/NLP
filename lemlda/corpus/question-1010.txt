
	    שאלה - דימום מהאף ומהחניכיים בהריון
	

             אני בהריון בשבוע ה-24, הריון שלישי. מתחילת ההריון אני סובלת מדימום מן החניכיים שרק הולך ומתגבר, ולאחרונה התווסף לכך דימום מהאף. בבדיקות דם והעמסת סוכר שביצעתי לפני כחודש עלו התוצאות החריגות הבאות: 
 
 RBC 3.79 
 Hemoglobin 11.2 
 Hematocrit 33.7 
 Neutrophils 78.1 
 Lymphocytes 12.2 
 Neutrophils 8.58 
 
 האם יש מקום לדאגה?  
    
<EXPERT>

 
 ההמוגלובין שלך מעט נמוך (צריך להיות בין 12 ל-16) ובהתאם לכך גם כמות תאי הדם האדומים (RBC) וההמטוקריט (צריך להיות בין בין 36 ל-46). הסיבה הסבירה ביותר היא חסר קל של ברזל, שנובע גם מהדימומים הבלתי פוסקים, כפי שאת מתארת, וגם מהעובדה שאת בהריון. עלייך ליטול כדורי ברזל, דבר שאת וודאי כבר עושה. ספירת תאי הדם הלבנים שלך קצת גבוהה. את תוצאות העמסת הסוכר לא כתבת. 
 
 עלייך לברר אצל הרופא המטפל שלך מהי סיבת הדימום. הריון הוא מצב שבו הנטיה לקרישיות עולה, ולא הנטייה לדמם. עליך לעבור בדיקת תפקודי קרישה ובדיקות נוספות, עליהן עליך להתייעץ עם הרופא המטפל שלך. בנוסף עליך לקחת ברזל אם עדיין אינך עושה זאת. 
 
 בברכה, 
 
 ד'ר שירי אורי - אינפומד




</EXPERT>