
	    שאלה - גוש בשד שמחייב בדיקה
	

             זה זמן מה אני חשה בגוש בשד שמאל שלי. הגוש הוא כמו גולה שאיננה רגישה למגע, ואיננה קשורה למשהו בשד אלא יכולה לזוז. חשתי בשינוי בגודלו, אך אינני חשה בשינוי פיזי של השד או בשינוי אחר כמו הפרשות. האם עלי להיבדק או לחכות ולראות מה קורה? האם ניתן לזהות היווצרות סרטן בבדיקת דם תקופתית?  
    
<EXPERT>

 
 בהחלט עליך להיבדק, וכדאי לעשות זאת בהקדם. בשד יכולים להיות גם גושים שפירים רבים, אבל כל דבר לא שגרתי בשד מחייב הערכת רופא, ובהתאם לבדיקה שלו, יש לערוך גם בדיקות הדמיה כמו ממוגרפיה ואולטרסאונד של השד. 
 
 העובדה שאין הפרשה מן הפטמה או שינוי בצורת השד אינה שוללת דבר. 
 
 בדיקות דם תקופתיות אינן הדרך לאבחן סרטן, וסרטן בהחלט יכול להתפתח כאשר בדיקות המעבדה תקינות. גשי בהקדם לבדיקת כירורג. 
 
 בהצלחה 
 
 ד'ר ליה עשת - אינפומד




</EXPERT>