
	    שאלה - מחזור ארוך מהרגיל אחרי החדרת התקן תוך-רחמי
	

             לפני כחצי שנה ילדתי, ובבדיקה השגרתית כחודש וחצי לאחר הלידה הותקן אצלי התקן תוך-רחמי רגיל. המחזור עד היום ארוך מהרגיל (המינימום 7 ימים, מקסימום 14 ימים), אך תחושתי היא כי אורכו הולך ומתקצר. עם זאת, אני חשה באופן כללי שהגוף שלי חולה. אין לי כאבים או תופעה מסוימת עליה ניתן להצביע, אלא תחושה כללית לא טובה. העור והשיער שלי במצב ירוד. ברור לי כי עניין השיער קשור ללידה שעברתי, אך זו אינה לידה ראשונה לי והתופעה מוגזמת, ואני מרגישה תחושה פיזית כללית מאוד ירודה. אציין כי התחושה הנפשית ומצב רוחי טובים. 
 
 האם ידוע על תופעת לוואי של התקן תוך-רחמי הגורם לתחושה פיזית כללית ירודה, אולי בשל היותו גוף זר?  
    
<EXPERT>

 
 לא ידוע לי על תופעות כמו שאת מתארת הקשורות להתקן תוך-רחמי. אבל בהחלט יש לפנות לרופא המטפל לבדיקה, גם לבדוק את ההתקן, אם הוא במקום, אם אין זיהום, 
 וגם לעשות בדיקת דם, לראות שאת לא אנמית בשל הדימומים הארוכים שאת מתארת. 
 
 בברכה, 
 
 ד'ר נעמה ורבין - אינפומד




</EXPERT>