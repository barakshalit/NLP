
	    שאלה -  יש לי בעיה שהתעוררה לאחרונה בעין שמאל, ישנם התכווצויות בגבה כל  כמה שניו
	

             יש לי בעיה שהתעוררה לאחרונה בעין שמאל, ישנם התכווצויות בגבה כל 
 כמה שניות ואין לי מושג מאיפה זה בא ולמה זה קורה . האם יש דרך לטפל 
 בבעיה ? 
 


<EXPERT>
		התופעה שאתה מתאר היא עווית העפעפיים (בלועזית blepharospasm) או 
 בשפה עממית "טיקים". 
 
 טיקים הם התכווצויות לא רצוניות של שרירי העפעפיים או הפנים. 
 התופעה מתחילה בדרך כלל כתגובה לאורות מסנוורים, עייפות קיצונית 
 ומצבי לחץ. כמו כן היא יכולה לקרות בתגובה ליובש וגירוי בעין. 
 הטיקים נעלמים בשינה, ופעמים רבות לאחר שנת לילה טובה אינם מופיעים 
 למשך מספר שעות. 
 
 למרות שבדרך כלל התופעה חולפת מאליה או מופיעה רק לעתים רחוקות, 
 היא יכולה גם לשוב ולהופיע לתקופות ארוכות יותר ולהתפשט לשעות 
 ארוכות יותר במשך היום. ההסבר לתופעה נעוץ כנראה במוח. 
 
 במידה והטיקים מאוד מפריעים, ניתן לנסות לקחת תרופות מסוימות, אך 
 יעילותן בדרך כלל מוגבלת. טיפול אפשרי יעיל יותר הוא טיפול הכולל 
 הזרקת חומר המחליש את ההולכה העצבית, בשם בוטולינום טוקסין, לאזור 
 מעל העין. כיוון שטיקים, כהפרעות תנועה אחרות מוחמרים בלחץ, הטיפול 
 היעיל ביותר הוא מונע: תרגול טכניקות להתמודדות עם לחץ, חבישת משקפי 
 שמש באורות מסנוורים ושמירה על העין ממצבי יובש וגירוי. בכל אופן 
 מומלץ ייעוץ נוירולוגי לטיפול ומעקב. 




</EXPERT>