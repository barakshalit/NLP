
	    שאלה - נתונים על הזמן שלוקח לזוג להיכנס להריון
	

             אני נשואה כבר 5 חודשים, מנסה להיכנס להריון, ולא מצליחה. בעבר המחזור לא היה סדיר, אבל הוא הסתדר לי בחודשיים האחרונים. נטלתי פעם סטונרון, אתופאן, ונורופן. האם יש לזה השפעה?  
    
<EXPERT>

 
 מחזורים לא סדירים עשויים להיות גם לא ביוציים, כלומר ללא שחרור של ביצית מהזקיק, ובמקרה כזה, הריון אינו אפשרי. כשהגוף מתאזן מבחינה הורמונלית והמחזורים הופכים להיות סדירים, ניתן להיכנס להריון, אך גם אז יש לעיתים צורך במספר חודשי נסיון. 
 
 כמה נתונים מספריים: 25% מהזוגות מצליחים להיכנס להריון בחודש הראשון. 60% מהזוגות מצליחים להיכנס להריון תוך 6 חודשים. 75% - תוך 9 חודשים. 95% תוך 18 חודשים. 
 
 לא נראה שיש קשר בין התרופות שנטלת בעבר לבין אי פוריות. אני ממליצה להתאזר בסבלנות, ולקיים יחסים בעיקר סביב זמן הביוץ. 
 
 בהצלחה! 
 
 ד'ר מורן שויקה-רבאו - אינפומד




</EXPERT>