
	    שאלה - גילוח נכון למניעת זיהום בעור הפנים
	

            אני מתגלח במכונה, ובעבר השתמשתי בסכין. זיפי זקן צומחים תחת לעור והדבר גורם לזיהום קשה, ועור הפנים שלי אדמומי ולא יפה כל הזמן! הייתי אצל רופאי עור והשתמשתי בכל המשחות, אולם ללא הועיל. הציעו לי לעשות הסרת שיער בלייזר בצוואר. האם יש פתרון אחר?
    
<EXPERT>




אין נוסחת פלא המונעת את ההתופעה שתיארת. יש להיעזר בכל אמצעי מניעה אפשרי לגילוח נכון, על מנת שתכיפות המקרים תרד. ישנם אנשים המועדים לפתח מצב זה יותר מאחרים בשל סוג השיער שלהם, זווית גדילתו וסוג העור. 



אמצעי המניעה שחשוב שתקפיד עליהם כדי שהגילוח יעשה נכון הם 



להתגלח לאחר המקלחת, רצוי בחדר מלא אדים, אשר גורמים לריכוך העור והשיער. המהדרין אף ישימו מגבת חמה על הפנים לשתי דקות לפני הגילוח. 



חשוב להשתמש בג'ל לגילוח, ורצוי בכזה המתאים לעור רגיש. את ג'ל הגילוח יש להשאיר על הפנים במשך לפחות ארבע דקות כדי להשיג ריכוך והרחבה של העור וזיפי השיער. 



עדיף להשתמש בסכיני גילוח ולא במכונת גילוח (המכונה שוברת את הזיפים, וזה מגדיל את הסיכוי לצמיחה קלוקלת שלהם). יש להשתמש בסכין חד ולהחליף סכין כשפס הסיכה מתחיל להתבלות או להחליף אותו דרך קבע כל כמה ימים. 



הגילוח חייב להיעשות רק בכיוון צמיחת השיער. 



לאחר סיום הגילוח חשוב שלא להשתמש באפטר-שייב כדי לא לגרום לגירוי מיותר של העור. 



המהדרין בטיפוח הפנים משתמשים לאחר הגילוח בחלב פנים, מי פנים, ולסיום - בקרם לחות לשמירה על לחות עור הפנים ונקיונו. 



אם אתה שומר על כל כללי הגילוח הנכונים ועדיין סובל מן הבעייה, ייתכן ששימוש בלייזר במקומות המועדים יהווה פתרון. 



ד'ר גיל טאובר - אינפומד
		


</EXPERT>