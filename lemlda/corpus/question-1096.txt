
	    שאלה - קצב גדילת היקף הראש אצל תינוק
	

             בני בן חצי שנה. הוא נולד בשבוע ה-39, ההריון היה תקין למעט צירים מוקדמים שטופלו בשבוע ה-31. משקלו 6.55 ק'ג, גובהו 69 ס'מ והיקף הראש 41 ס'מ. 
 
 בחודשיים האחרונים חלה ירידה בקצב גדילת היקף הראש. במקום 2 ס'מ לחודש כפי שהיה בהתחלה, כעת הוא גדל ב-1 ס'מ. מלידה, ראשו לא לגמרי סימטרי, והומלץ לי להשכיבו על הבטן. אולם לאחרונה, נמצאה בבדיקה התחלת תהליך של סגירת מרפסים. 
 
 אני מודאגת ממשמעות הדבר להתפתחות שלו. כיצד מטפלים בכך? מה ההשלכות של סגירה מוקדמת של המרפסים? האם זה קשור לסטרפטוקוק בגרון שהיה לי בהריון ולא טופל? או לחשיפה לאדם נגוע בשעלת בעת הריוני? מעבר לכך, התינוק בריא בדרך כלל, ובכל זאת אני חרדה מאד.  
    
<EXPERT>

 
 לפי הנתונים שמסרת בשאלך, אינני רואה סיבה מיוחדת לדאגה כל עוד התפתחותו של הילד תקינה. אין משמעות מיוחדת לסגירה מוקדמת של המרפסים, אלא אם הילד מציג בעיות נוספות, נוירולוגיות או אחרות, שיכולות להתגלות בבדיקה פשוטה אצל רופא הילדים המטפל. 
 
 אין קשר בין היקף הראש או המרפסים לבין זיהום של חיידק הסטרפטוקוקוס או שעלת. 
 
 היקפי הראש משתנים לאורך זמן, ולכל תינוק יש קצב משלו. חשוב לראות את קצב צמיחת היקפי הראש לאורך זמן לפי טבלאות אשר נמצאות אצל רופא הילדים. 
 
 בברכה, 
 
 ד'ר עידו ווליניץ - אינפומד
 
    עוד באינפומד    
   מחשבון התפתחות התינוק
		


</EXPERT>