
	    שאלה - בחילות תכופות שמצריכות בירור
	

            מידי פעם קורה לי שיש לי תחושה שבא לי להקיא, והיציאות לא תמיד טובות. עישנתי עד לפני כמה חודשים והתופעות באות וחולפות, ואני קצת לחוץ. האם ההקאות יכולות לנבוע רק מהלחץ? חבר שלי מת מסרטן ומאז שוב הופיעו אצלי התופעות האלה. האם זה משהו שהוא מעבר ללחץ?
    
<EXPERT>
		התחושות שאתה מתאר יכולות לנבוע ממצב גופני כמו הפרעה בעיכול (דיספפסיה) העשויה לנבוע מכיב, דלקת של הקיבה, חזרת תוכן קיבה לוושט, זיהום בחיידק או בנגיף וכדומה, או כתוצאה מלחץ נפשי - תסמונת המעי הרגיז. רק היסטוריה רפואית מדוקדקת, בדיקה רפואית ובדיקות מעבדה ספציפיות (כמו גסטרוסקופיה) עשויות להצביע על הגורם המדויק לבעייתך.&nbsp;

ודאי שמוות של אדם קרוב ממחלה כלשהי יכול להיות גורם ללחץ ואפילו למחשבות על מחלה הדומה לזו של חברך שנפטר, ואולם, רק בדיקה רפואית עשויה לסייע בידך להבדיל בין מצב אורגני (מחלה גופנית) לבין השפעה רגשית. 



בברכה,

ד'ר איציק לוי

מומחה במחלות זיהומיות
		


</EXPERT>